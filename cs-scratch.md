## Η αποτελεσματικότητα της γλώσσας προγραμματισμού Scratch και η διαδραστικότητα της ως εργαλείο για την εκπαίδεση


Η Scratch, μία γλώσσα σχεδιασμένη για παιδιά από ενήλικες. Βασικός της στόχος είναι να δώσει σε παιδιά μικρών ηλικιών τα εργαλεία για να μπορέσουν αν δημιουργήσουν προγράμματα με ελάχιστη εμπειρία και γνώση στον προγραμματισμό. Το πετυχαίνει αυτό μέσω της διαδραστικότητάς  της. Στην Scratch  δεν γράφεις πραγματικό κώδικα αλλά χρησιμοποιείς έτοιμα μπλοκ από εντολές, αυτό  ελαχιστοποιεί τα συντακτικά λάθη και με τον τρόπο που ονομάζονται τα μπλοκ εντολών, που είναι όσο το δυνατόν περισσότερο κοντά στην καθομιλουμένη, προσδίδει στην γλώσσα μία άνεση για όλους τους χρήστες.

Η Scratch δημιουργήθηκε από το Lifelong Kindergarten Group στο MIT.
Η ανάπτυξη του ξεκίνησε το 2003 και η γλώσσα έγινε διαθέσιμη στο 2007 με μία αρχική έκδοση του λογισμικού διάδρασης. Η Scratch είναι βασισμένη και υλοποιημένη στην γλώσσα Squeak, η οποία με την σειρά της είναι η εξέλιξη της γλώσσας Smalltalk  του Alan Kay. Συγκεκριμένα η γλώσσα Squeak είναι μια αντικειμενοστραφής και ανακλώμενη γλώσσα προγραμματισμού. Δηλαδή ο κώδικας ενός προγράμματος γραμμένο στην γλώσσα αυτή, είναι τροποποιήσιμος από τον προγραμματιστή καθώς το πρόγραμμα εκτελείται. Χάρη σε αυτήν την δυνατότητα, κάθε εφαρμογή που μεταφέρεται στο εσωτερικό του περιβάλλοντος του Croquet, γίνεται αυτόματα και άμεσα αντικείμενο συνεργασίας. Αυτή η ευελιξία της Scratch είναι ο λόγος που χρησιμοποιείτε από δεκάδες εθνικά εκπαιδευτικά ιδρύματα.

Η Scratch 2.0 που εκδόθηκε το 2013 ήταν η ακμή της Scratch δίοτι μόλις σε έναν χρόνο είχε αποκτήσει 30 εκατομμύρια χρήστες! Σήμερα η γλώσσα έχει περάσει στο στάδιο της Scratch 3.0 και συνεχίζει να εξελίσσετε

Η Scratch είναι μια επαναστατική γλώσσα διότι δίνει την δυνατότητα σε όλους να μάθουν για τον προγραμματισμό, αλλά κυρίως τα μικρά παιδιά. Είναι πολύ σημαντικό στην σημερινή εκπαίδευση να δίνουμε στα παιδιά την δυνατότητα να σκεφτούν και να δημιουργήσουν από μόνα τους. Με βάση το όραμα του Seymour Papert και αργότερα του Alan Kay είναι πολύ σημαντικό η τεχνολογία να είναι προσβάσιμη στα μικρά παιδιά και να χρησιμοποιείται για την ανάπτυξη ιδεών. Η Γλώσσα προγραμματισμού Scratch είναι σήμερα ότι πιο κοντινό έχουμε στην εκπλήρωση των οραμάτων του Alan Kay και του Seymour Papert
